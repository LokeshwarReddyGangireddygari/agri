అతి తక్కువ స్థలం తక్కువ నీటితోనే పశుగ్రాసం సాగుకు సరిపోతాయి. పొలంలో కిలో గడ్డి పెంచేందుకు 60-80 లీటర్ల నీరు అవసరమవుతుండగా హైడ్రోపోనిక్స్‌లో 2-3 లీటర్ల నీరు సరిపోతుంది. 2.5 క్వింటాల్ పశుగ్రాసం ఉత్పత్తికి ఎకరా పొలం అవసరం కాగా అదే హైడ్రోపోనిక్స్‌లో అయితే 50. చ. మీ. స్థలం సరిపోతుంది. సాధారణ పద్ధతిలో పశుగ్రాసం సాగులో దున్నడం, నాటడం, సాగునీరు, కలుపు నిర్మూలన, గడ్డి కోత వంటి పనులకు కూలీల ఖర్చు ఎక్కువగా ఉంటుంది. అదే హైడ్రోపోనిక్స్ పద్ధతిలో ఈ ఖర్చులన్నీ ఉండవు. రోజూ ఒక మనిషి 2-3 గంటలు పనిచేస్తే సరిపోతుంది. కేవలం 7 రోజుల్లో 25-30 సెం. మీ గడ్డి లభిస్తుంది. సాధారణ పద్ధతిలో 60-80 రోజుల సమయం పడుతుంది. ఖచ్చితమైన దిగుబడి సంవత్సరం పొడవునా లభిస్తుంది. వివరాలకు బనగానపల్లె కృషి విజ్ఞాన కేంద్రం శాస్త్రవేత్తలు జి. ధనలక్ష్మి (94406 67424) ఎ. కృష్ణమూర్తి (94936 19020)లను సంప్రదించవచ్చు.